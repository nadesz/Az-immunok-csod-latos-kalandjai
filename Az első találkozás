Az első találkozás

Tudjátok mitől különleges minden állat és ember? 
Figyeljetek, megsúgom: varázslat lakozik bennük. De pszt, ez titok! 
Mert sokan vannk ám, akik el akarják lopni ezt a varázserőt.
Például a gonosz bacik és vírusok...fúújj! Utáljuk őket!
Viszont nektek nem kell félnetek tőlük, mert ha támadnak, mi itt vagyunk és segítünk.
Hiszen mindannyiótokban ott élünk mi is, a varázslat őrzői, az immunok.
És soha nem hagyjuk, hogy azok a fránya bacik vagy vírusok nyerjenek!

Nézzétek, itt van például Titi, az immunfiú.
Nem olyan régen született és mostanra kijárta már az immunovit és az immunsulit is. 
Ő bennetek lakik és irtó picike ám! Annyira, hogy nem is lehet látni.
De ettől még igazi, és bár ő még nem tudja, csodás varázsereje van. 
Ha felnő, hatalmas varázsló válik belőle, akitől rettegnek majd a baktériumok.
