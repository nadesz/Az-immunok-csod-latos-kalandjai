Az első találkozás


Tudjátok mitől különleges minden állat és ember? 
Figyeljetek, megsúgom: varázslat lakozik bennük. De pszt, ez titok! 
Mert sokan vannk ám, akik el akarják lopni ezt a varázserőt.
Például a gonosz bacik és vírusok...fúújj! Utáljuk őket!
Viszont nektek nem kell félnetek tőlük, mert ha támadnak, mi itt vagyunk és segítünk.
Hiszen mindannyiótokban ott élünk mi is, a varázslat őrzői, az immunok.
És soha nem hagyjuk, hogy azok a fránya bacik vagy vírusok nyerjenek!


Nézzétek, itt van például Titi, az immunfiú.
Nem olyan régen született és mostanra kijárta már az immunovit és az immunsulit is. 
Ő bennetek lakik és irtó picike ám! Annyira, hogy nem is lehet látni.
De ettől még igazi, és bár ő még nem tudja, csodás varázsereje van. 
Ha felnő, hatalmas varázsló válik belőle, akitől rettegnek majd a vírusok.
Egyelőre azonban még máson jár az esze. A kedvenc játékán, a csőcsúszdázáson.
Titinek ugyanis eddig minden napja ugyanúgy telt, mióta befejezte az immuniskolát.
Csőcsúszdázott reggeltől estig és imádta. A mai nap azonban valami igazán különlegeset tartogatott számára.


"Vigyázat dugó, dugó! Forgalmi akadály!" - kiáltozta valaki előtte a távolban.
És a következő pillanatban Titi azt vette észre, hogy lassul a csúszdája.
"Hé, mi történik? Gyorsabban, hé!" - kiabálta Titi ijedten, mert még soha nem látott olyat, hogy a 
csúszda megállt volna. Igaz, nem is csúszdázott még olyan régóta, azt viszont tudta, hogy nem szereti a változást.
De nem volt ideje ezen töprengeni, mert ekkor valaki olyan erővel csapódott belé hátulról, hogy megsajdult tőle a feje is.
"Jajj, ne haragudj, túl későn vettelek észre, nem tudtam már megállni." - mondta zavartan a mögötte érkező immunlány.
"Nem tudod mi történik itt? Miért álltunk meg?"
"Ötletem sincs, soha nem láttam még ilyet. Szerintem elromlott a csúszda." - válaszolta morogva Titi, aki még mindig 
fájlalta a hátát az előző ütközés miatt.
"Úúú, az izgi, akkor láthatjuk majd a szerelőket! - mondta izgatottan az immunlány. - "Téged hogy hívnak? Én Bibi vagyok."
"Én meg Titi." - felelte az immunfiú, és azon nyomban megfeledkezett a mérgéről, mert máris a csúszdaszerelőkön kezdett járni az agya.


Időközben egyre több immunfiú és immunlány torlódott fel a csúszdában és senki sem értette mi történik.
"Fújj, ragad a csúszda fala!" - kiáltott fel egyszer csak az egyik immungyerek, akit azonnal követett egy másik: - "Nyamii, ez cukorból van!"
Pár perc sem telt bele és az ifjú immunok egytől egyig kiragadtak a csőcsúszda falához, úgy hogy mozdulni is alig bírtak. 
Lassan vánszorogtak előre, az idő csigalassúsággal telt és Titi, aki utálta a változást, elkezdett félni. 
Nem értette a lassúságot, nem értette a  
